---
author: Phudit Chuengjaroen
pubDatetime: 2025-03-05T11:45:00Z
title: Interpreter กับ Compiler ต่างกันยังไง
slug: interpreter-vs-compiler
featured: true
draft: false
tags:
  - interpreter
  - compiler
  - rust
  - typescript
description: มาเรียนรู้เกี่ยวกับความแตกต่างระหว่าง Interpreter กับ Compiler กันเถอะ ซึ่งเป็นเครื่องมือสำคัญในการแปลงภาษาโปรแกรมมิ่งให้คอมพิวเตอร์เข้าใจ
---

หลายคนน่าจะรู้จักภาษามากมาย เช่น Javascript, PHP, Python, Go, C และ Rust แล้วภาษาพวกนี้รันใน computer เรากันได้ยังไง ข้อแตกต่างคืออะไร ? วันนี้ผมจะมาอธิบายเรื่องนี้แบบง่ายๆให้ฟัง

## Table of contents

## Intro

เวลาที่เราเขียน Code(ชุดคำสั่ง) ในภาษาโปรแกรมมิ่งจริงๆแล้วคอมพิวเตอร์ไม่สามารถเข้าใจได้ แต่จะมีตัวแปลภาษาอยู่ 2 ชนิด นั่นคือ Interpreter และ Compiler

## Interpreter

Interpreter คือตัวแปลภาษาชนิดหนึ่ง ซึ่งใช้วิธีการแปลแบบ `บรรทัดต่อบรรทัด` จะใช้กับภาษาที่เป็น High Level หรือภาษาที่มนุษย์สามารถอ่านค่อนข้างรู้เรื่องมากที่สุด
ส่วนประกอบอีกส่วนที่จำเป็นคือต้องลงตัวแปล เช่น Nodejs ต้องไปโหลด node มาลงในคอมพิวเตอร์ก่อน หรือ python ก็เป็นแบบเดียวกัน

## Compiler

Compiler คือตัวแปลของภาษานั้นให้เป็น binary code หรือ code ที่สามารถนำไปใช้กับคอมพิวเตอร์ได้โดยไม่ต้องลงตัวแปลเพิ่มเติม โดยที่ภาษาใน Low level จะใช้เป็นส่วนมาก

![ตัวอย่าง Binary File](@assets/interpreter-vs-compiler/binary-file.png)

Binary File ถ้าอ่านไฟล์มาจะเจอแต่ตัวเลขที่คอยแสดงลำดับว่าคอมพิวเตอร์จะต้องทำอะไรบ้าง ในกรณีนี้เรียกว่า `sequence of the byte`

หลักการของ Binary file จากตัวอย่างที่เห็นความจริงแล้วเป็น byte อยู่ซึ่งวิธีการอ่านแบบ Binary ที่แท้จริงควรเป็น `01`

คอมพิวเตอร์จะอ่านแบบนี้ครับ

`29` `11` `40` `c9` `a6` `24`

`29` -> `00101001`

`11` -> `00010001`

`40` -> `01000000`

`c9` -> `11001001`

`a6` -> `10100110`

`24` -> `00100100`

## Pros and Cons

### Interpreter

Pros
- เป็นภาษาที่มนุษย์จะอ่านเข้าใจได้ง่ายกว่า เพราะมีตัวแปลภาษามาแล้ว
- มี Dynamic typing เช่น Typescript อาจจะมอง `number` เป็น primitive (แลกมากับการจอง memory ที่มากขึ้น)
- การจัดการ Memory มีตัวช่วย เช่น Garbage Collector

Cons
- resource/memory ที่ใช้จะเยอะกว่า compiler
- ความไวเมื่อเทียบกับภาษาที่ใช้ compiler ตัวโปรแกรมจะทำงานช้ากว่าโดยทั่วไป
- ในแง่ของความปลอดภัยจะแย่กว่า compiler เพราะ code ถูกอ่านทีละบรรทัด หมายความว่าถ้ามีคนแอบมาแก้โค้ดบางส่วนตอนที่อ่านไปก็เป็นอันตรายได้เช่นเดียวกัน

### Compiler

Pros
- ความเร็วเมื่อเทียบกับ Interpreter โปรแกรมที่ผ่าน Compiler มาควรจะทำงานได้ไวกว่า (ตามนิยาม)
- สามารถตรวจจับข้อผิดพลาดได้ก่อนที่โปรแกรมจะถูกเรียกใช้งานเพราะ compiler จะอ่านทุกไฟล์ ทุกบรรทัด
- การแก้ไขระหว่างทางจะเกิดขึ้นได้ยากกว่า หากไม่มี source code ต้นฉบับ

Cons
- ภาษาค่อนข้างอ่านยากกว่าเมื่อเทียบกับ High Level
- การจัดการ Data type จะมีความซับซ้อนมากกว่าเพราะต้องกำหนดว่าใช้ memory เท่าไหร่ จึงมี type เช่น i8, i32
- การจัดการ Memory ต้องจัดการจากผู้เขียนเป็นหลักหรือบางภาษาจะมีกฏพิเศษ

## Conclusion from writer

ผู้เขียนเองก็เคยเขียนทั้งภาษาที่เป็นแบบ Interpreter และ Compiler มาแล้ว
ปัญหาที่เจอกับ Interpreter คือกรณีที่ต้องทำ Performance ให้ดีสุดจะมีความยากกว่าปกติ
ปัจจุบันผู้เขียนได้เริ่มมาเขียน Rust ซึ่งในเนื้อหาตอนต่อๆไปอาจจะเกี่ยวกับภาษา Rust ด้วยครับ
